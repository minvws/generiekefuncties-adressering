# Welkom in Generieke functie: Adressering

Github is een omgeving waarin mensen samen kunnen werken. Github wordt veel gebruikt in de ICT en vraagt wat gewenning. Het programma Implementatie generieke functies van het Ministerie van VWS gebruikt Github om samen met (ICT)vertegenwoordigers uit het zorgveld de generieke functies (door) te ontwikkelen. Dit doen we in eerste instantie met werkgroepen. Daarnaast gebruiken we Github om volledig transparant te zijn en ook niet-werkgroepleden de gelegenheid te geven om het proces te volgen, mee te praten en input te geven. De Github-omgevingen voor generieke functies zijn in ontwikkeling. We zijn net gestart en gezamenlijk leren we hoe we Github het beste kunnen gebruiken.

## Werkgroepen
Er zijn voor de generieke functie Toestemming twee werkgroepen: requirements en architectuur. Iedere werkgroep werkt aan de hand van een opdracht (de opdrachtomschrijving is terug te vinden bij de documenten).
De werkgroepen komt wekelijks (fysiek of digitaal) bijeen. Er wordt gewerkt binnen het geldende wettelijk kader van toestemming en de ontwikkeling van de NEN-normen wordt in acht genomen. In de werkgroepen wordt gewerkt op basis van het Consent-model. Werkgroepleden kunnen requirements en ideeëen (beargumenteerd) voorstellen of bekritiseren. Een voorstel wordt opgenomen als er consent is (alle deelnemers kunnen het voorstel op basis van de gedeelde argumenten accepteren). Als er geen consent is wordt het voorstel niet opgenomen. Op deze manier komen we gezamenlijk op basis van argumenten tot requirements en een technisch ontwerp. 

Tussen de werkgroepen requirements en Architectuur is onderlinge afstemming. Vastgestelde requirements worden aan de werkgroep Architectuur overgedragen en andersom worden vanuit de laatst genoemde werkgroep  relevante Architectuurkeuzes aan de werkgroep requirements gedeeld. VWS zorgt voor de onderlinge afstemming tussen de werkgroepen.

## Omgevingen
Op dit moment heeft Github-toestemming twee centrale plekken:
- Repositorie: de centrale landingspagina waarin notulen en stukken te vinden zijn
- Project: de omgeving waarin requirements gezamenlijk opgesteld worden

De lijst van requirements is openbaar beschikbaar. De werkgroep kan haar achterban raadplegen en andere geïnteresseerde niet-werkgroepleden kunnen aanvullen en vragen stellen. Regelmatig wordt in de werkgroep geëvalueerd of het consent-proces zorgvuldig verlopen is en of bredere representatie of input nodig is. Op basis van deze evaluaties wordt wanneer nodig het proces bijgesteld.

## Niet-werkgroep-leden
Niet werkgroepleden zijn uitgenodigd om rond te kijken  en indien je input wilt geven kun je dit doen middels comments. 

## Handleiding Github

Github werkt net even wat anders dan bijvoorbeeld Office 365 of Google docs. We hebben daarom verschillende handleidingen opgesteld 
https://github.com/minvws/generiekefuncties-adressering/tree/main/handleiding
Voor vragen kun je ook mailen met: info.generiekefuncties@minvws.nl 

